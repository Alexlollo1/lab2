<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
	<title> Веб, 2 лаба </title>
</head>
<body>
  <h2>Х'юстон</h2>
  <p>Х'ю́стон, Г'ю́стон (англ. Houston) — четверте за кількістю жителів місто в Сполучених Штатах Америки та найбільше місто в штаті Техас із населенням 2 319 603 людини на 2017 рік. Місто є адміністративним центром округу Гарріс і також належить до території округів Форт-Бенд і Монтгомері. Воно є головним економічним центром агломерації Великого Х'юстона із сумарною кількістю населення 6 772 470 людей на 2016 рік. Місто лежить за 50 кілометрів від Мексиканської затоки на прибережній рівнині.</p>
  <p>Х'юстон був заснований 30 серпня 1836 року та ввійшов до складу Республіки Техас 5 червня 1837 року, названий на честь Семюела Х'юстона — головнокомандувача армії Техасу під час Техаської революції та президента Республіки Техас. Швидкий розвиток порту та залізниці в XIX столітті, а також початок видобування нафти та прийдешній розвиток нафтової промисловости у XX столітті спричинилися до швидкого зростання кількости населення. В 1960-х роках кількість жителів перейшла за один мільйон людей, а в 2000-х — два мільйони.</p>	
  <p>Місто є провідним світовим центром енергетичної промисловости, а економіка міста також представлена підприємствами в галузі аеронавтики, транспорту та охорони здоров'я. Найважливішими об'єктами для економіки й інфраструктури міста є космічний центр імені Ліндона Джонсона, найбільший американський міжнародний торговий порт, Х'юстонський судноплавний канал, найбільший у світі Техаський медичний центр.</p>	
  <h3>Історія</h3>
  <h4>Походження назви</h4>
<table>
  <tr>
    <td>
      <img src="p1.png"  width="200">
    </td>
    <td>
      <p>Місто назване на честь Семюела Г'юстона — головнокомандувача армії Техасу під час Техаської революції (1835—1836) та президента Республіки Техас (1836—1838, 1841—1844).</p>
      <p>Крім офіційної місто має ще 12 назв. Найпоширеніша назва Х'юстона — «Космічне місто» (англ. Space City). Назва дана через те, що тут розміщений космічний центр імені Ліндона Джонсона.</p>
      <p>В американському розмовному мовленні популярною є фраза: «Х'юстоне, у нас проблема» (англ. Houston, we’ve had a problem), що з'явилося після невдалої місії Аполлон-13. У Х'юстоні відбувалися зйомки фільму «Аполлон-13», в основу сюжету якого покладені справжні події місії.</p>    
      <h3>Географія</h3> 
      <p>Х'юстон має такі координати 29°46′50″ пн. ш. 95°23′11″ зх. д. (29.780472, -95.386342). За даними Бюро перепису населення США в 2010 році місто мало площу 1625,21 км², з яких 1552,93 км² — суходіл та 72,28 км² — водойми. В 2017 році площа становила 1724,87 км², з яких 1648,56 км² — суходіл та 76,31 км² — водойми.</p>
    </td>
  </tr>
</table>
<h3>Демографія</h3>
	<p>Згідно з переписом 2010 року, у місті мешкала 2 099 451 особа в 782 643 домогосподарствах у складі 481 570 родин. Густота населення становила 1292 особи/км². Було 892646 помешкань (549/км²).</p>
	<p>Расовий склад населення:</p>
	<ul>
		<li>50,5 % — білих</li>
		<li>23,7 % — чорних або афроамериканців</li>
		<li>6,0 % — азійців</li>
		<li>0,7 % — корінних американців</li>
		<li>0,1 % — вихідців з тихоокеанських островів</li>
		<li>15,7 % — осіб інших рас</li>
	</ul>
	<p>До двох чи більше рас належало 3,3 %. Частка іспаномовних становила 43,8 % від усіх жителів.</p>
	<p>За віковим діапазоном населення розподілялося таким чином: 25,9 % — особи молодші 18 років, 65,1 % — особи у віці 18—64 років, 9,0 % — особи у віці 65 років та старші. Медіана віку мешканця становила 32,1 року. На 100 осіб жіночої статі у місті припадало 100,7 чоловіків; на 100 жінок у віці від 18 років та старших — 99,6 чоловіків також старших 18 років.</p>
	<p>Середній дохід на одне домашнє господарство становив 74 322 долари США (медіана — 46 187), а середній дохід на одну сім'ю — 84 040 доларів (медіана — 51 046). Медіана доходів становила 40 752 долари для чоловіків та 35 841 долар для жінок.[Прим. 1] За межею бідности перебувало 22,5 % осіб, у тому числі 35,1 % дітей у віці до 18 років та 14,1 % осіб у віці 65 років та старших.</p>
	<p>Цивільне працевлаштоване населення становило 1 074 332 особи. Основні галузі зайнятости: освіта, охорона здоров'я та соціальна допомога — 18,9 %, науковці, спеціалісти, менеджери — 14,3 %, роздрібна торгівля — 10,7 %, будівництво — 10,0 %.</p>
  <h3>Адміністративний устрій</h3>
	<p>Головою Х'юстона є мер. Він є головною посадовою особою, відповідає за загальне керівництво містом, підписує всі постанови і закони, прийняті муніципальною Радою і стежить за тим, щоб вони виконувалися. Крім цього, мер представляє раді річний бюджет міста для схвалення, а потім надає раді інформацію про його виконання. Голова міста обирається громадянами шляхом голосування максимум на два терміни по 4 роки кожен. З 2 січня 2016 року пост мера займає Сильвестр Тернер — член Демократичної партії. Міська (Муніципальна) рада Х'юстона складається з одинадцяти осіб, обраних від одинадцяти виборчих округів, і п'яти осіб, обраних від усього міста в цілому. Члени Ради обираються на такий самий термін, як і мер. До повноважень Ради входять призначення обраного мера, зміна і підтвердження бюджету міста, управління міською нерухомістю, асигнування і випуск облігацій, укладення контрактів і схвалення міських витрат на суму понад $50 тисяч. Міський контролер, в обов'язки якого входить розподіляти кошти і фінансувати міський бюджет, обирається незалежно від мера і ради. З 2 січня 2016 року цю посаду обіймає Кріс Бравн.</p>
	<p>Х'юстон — найбільше місто США без адміністративного поділу. Місто є адміністративним центром округу Гарріс, а також головним економічним центром Великого Х'юстона.</p>
  <h4>Зовнішні зв'язки</h4>
	<p>У мерії Х'юстона є відділ із міжнародної торгівлі та розвитку, що займається взаємодією адміністрації міста з Міжнародним бізнес-спільнотою. У 2016 році Х'юстон відвідало 125 іноземних делегацій із 46 країн. У Х'юстоні розташовані консульства 82 країн. За кількістю консульств місто займає в США третє місце після Нью-Йорка та Лос-Анджелеса. На цей час у міста є 18 міст-побратимів.</p>
	<p>З 9 по 11 липня 1990 року в місті відбувся 16-й саміт G7. Щорічно у Х'юстоні проводяться міжнародні конференції, такі як Offshore Technology Conference і CERAWeek, де обговорюються питання енергетики.</p>
	<p>Понад 430 Х'юстонських компаній мають офіси за кордоном, а також в місті розташовані офіси 800 зарубіжних компаній.</p>
  <h4>Офіційні символи</h4>
	<p>Прапор міста був прийнятий у 1915 році. На ньому зображена п'ятипроменева зірка на синьому тлі. Всередині зірки — паровоз типу 2-2-0 (за американською класифікацією) — 4-4-0 «American». Це пов'язано з тим, що в кінці XIX — початку XX ст. паровози даного типу були широко поширені на американському континенті, зокрема саме вони водили поїзди в місто. Новий прапор являв собою трохи змінений попередній варіант прапора міста, прийнятий ще в 1840 році. Причиною була зміна локомотивів: паровоз типу 2-1-0, поширений у 1830—1850 рр., був замінений на паровоз типу 2-2-0, зображений на прапорі по даний час.</p>
	<p>Печатка Х'юстона була затверджена міською радою міста 24 лютого 1840 року. Печатка була розроблена колишнім мером Х'юстона Френсісом Муром-молодшим. Самотня зірка — один із символів Техасу і її присутність на печатці позначає приналежність міста до Республіки Техас. Локомотив ототожнює прогрес, уособленням якого залізничний рух і був під час прийняття печатки. Місто слугувало залізничним центром протягом багатьох років. Плуг символізує сільське господарство Техасу.</p>
  <h3>Транспорт</h3>
  <h4>Автомобільний транспорт</h4>
	<p>Переважним видом транспорту є автомобіль, оскільки на ньому на роботу їздять приблизно 75 % жителів міста. Загальна протяжність мережі автомобільних доріг — 6 768,9 км. Через місто проходять дві важливі державні магістралі: Interstate 45 і Interstate 10, які зв'язують південь з північчю і захід зі сходом відповідно. У Х'юстоні є два великих транспортних кільця. Перше — Interstate 610, а друге — Sam Houston Tollway, будівництво якого завершилося у 2011 році. Крім цього, ведеться будівництво третього транспортного кільця довжиною 286 км — Texas State Highway 99, яке завершиться у 2023 році й стане найбільшою кільцевою автодорогою в США.</p>
	<p>Основною проблемою транспорту Х'юстона є затори. Найбільш завантаженими трасами є Interstate 45 і 10, а також перше транспортне кільце. У 2014 році жителі Х'юстона витратили 61 годину на стояння в пробках, це восьме місце після Вашингтона, Лос-Анджелеса, Сан-Франциско, Нью-Йорка, Бостона, Сієтла і Чикаго.</p>
  <h4>Громадський транспорт, велосипеди</h4>
	
</body>
</html>  
